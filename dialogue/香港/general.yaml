- region: 香港
- category: general
- demographic: youth
- conversations:
  - - 個教練根本就想昆我錢，一堂一千，揾鬼畀咩！
    - 說話又唔可以噉講喎！話唔定真係有鬼畀，你都見啲闊太搵鬼學跳舞啦！調返轉都唔奇啦！
    - 噉又係，呢個教練大隻又溫柔，佢唔係收咁貴我可能三日唔埋兩日就搵一次佢。
    - 話時話，你估我哋夾錢請佢上堂得唔得吖拿？
    - 吓？唔好掛……
    - 拿拿拿！噉就試到你，你想單獨上堂，係咪？你對教練有咩企圖？
    - 我唔係噉嘅意思……講真一千蚊堂我都冇可能長期畀啦。
    - 噉你係咩意思吖？而家我出埋錢幫輕你，我哋兩個一齊做運動，你又有得𥄫仔，有咩唔好？
    - 其實呢……我肥肉太多，你咁瘦，同你上堂我自卑嘛。
    - 好心你咁大個人就唔好扭扭擰擰啦！我到時掛住𥄫阿sir都唔得閒望你啲肥肉啦！廢話！
  - - 個教練根本就想昆我錢，一堂一千，揾鬼畀咩！
    - 但係條友個朵夠響喎，乜差比賽冠軍喎！
    - 噉又點？
    - 咪就係可以喺D女面前講你跟嗰個教練有幾巴閉囉。D女聽完即刻心心眼啦。
    - 有Q用咩，學到嘢先得㗎。D人話佢堂堂揸流攤喎。
    - Fact check 咗未先。一對一都有得揸流？
    - 大佬，你比錢我去上堂，我同你Fact check又點話。
    - 但係一對一，個別教授喎？個教練樣靚身材正，陪你練成個鐘，抵喇！
    - 師兄，你都食得好偏啫。攞住張金牛，我去建興打羽毛球好過喇。
    - 呢個時勢仲去嗰頭玩，因住封樓冇得你走啊。
  - - 呢個市揾到份工就已經贏一半，仲邊有得計較錢多錢少。
    - 都唔係噉講㗎，唔通Fresh grad出嚟賺最低工資咩？
    - 有大學學歷，人工都唔會差得去邊啩？
    - 我上一份工先得萬四，但係老細又度縮，做到隻狗噉。
    - 萬四OK啦，呢個時勢，係要睇住條數做人㗎喇。
    - 但係如果嗰個月唔到數嘅話，佢要扣我人工喎！
    - 吓，你要跑數㗎咩？
    - 梗係唔使啦！
    - 噉真係過份咗喎。
    - 所以我頂唔順辭咗職喇！
  - - 呢個市搵到份工就已經贏一半，仲邊有得計較錢多錢少。
    - 啱呀！好多公司一係減人手一係唔請住，有份工做住先已經好好㗎啦！ 所以我當自己贏咗㗎喇！
    - 唔止，做旅遊呀、航空呀、零售呀同埋做演藝嗰啲真係好慘呀！
    - 喂！你做飲食都好陰公啫，早排你哋一到晏晝6點淨係可以做外賣，冇咗堂食客生意真係爭好遠。依家叫做做到夜晚10點，算係有工開啦？
    - 係呀！我哋間餐廳算係咁，唔炒人仲會做多少少防疫措施，托賴仲有街坊生意做吓可以頂到少少，係嚟緊人工唔加同埋嗰個咩「執枱專員」大家要輪流做囉！咁你點呀？
    - 我？咪做緊「大長散」囉！疫情開始就做咗「量地官」，依家做吓外賣仔生意，間唔中做的士替更，時間彈性啲但係收入唔多穩定囉！
    - 咁你做日頭定夜晚呀？
    - 返夜囉，執到少少，好過冇啦！夜晚都有啲客嘅，返中環嗰啲多番囉！
    - 咁你有冇搵下工咁呀！
    - 唉！唔好提喇！位又唔多，出咗廿幾封信冇聲氣，有呢一係成班人同你搶，我係老闆梗係揀蟀咁揀啦！一係惡啃嘅「豬頭骨」，人工又唔多，唔想做幾個月就唔做，見步行步啦！
  - - 我真係唔明點解啲人咁鍾意拎美斯同C朗比，兩者風格完全唔同。
    - 冇計啦，兩個都係現今球王，況且好多人都係乜都要鬥餐飽。
    - 噉又係，香港地競爭大，由細路到大人，個個都想爭做第一。
    - 話時話，你又點睇美斯同C朗呢？
    - 嗱，我就覺得美斯係天才型球員，走位、球感都非常出色。C朗就似乎係後天努力型，不斷提升自己嘅入球能力。
    - 噉都有啲道理，淨係見佢餐餐食白烚雞胸就知啦。
    - 我最欣賞嘅係佢當年被曼迷插佢世界盃嗰陣累到朗尼被趕出場，仲話要費sir賣走佢，但佢最後成功用實力服眾，令佢哋收晒聲。
    - 呢份鬥志真係唔係人人都有，有啲人面皮薄，就會越踢越差。
    - 啱呀！而家啲新球員都冇乜邊個有火。琴晚我又捱夜睇咗場0比0，悶死。
    - 嘩，你估你仲細咩？通咁多頂，唔怪得你成日都有熊貓眼啦！
  - - 啲人話一力抵十技，但我唔覺得大隻佬打得過泰拳高手。
    - 噉都要睇埋磅數嘅。我就話200磅大隻佬一定砌低150磅嘅Tiger佬。
    - Muay Thai呀，「睇鋸」咩。睇鋸upper cut呀？
    - 睇鋸畀蘇聯佬一捉到，真係一嘢冇咗大半血呀。
    - 喂我講緊打交唔係打機。你冇睇人哋點練泰拳？用隻腳係咁踢棵樹踢幾粒鐘，睇片都覺得痛。
    - 泰國人練泰拳唔係為打交，人哋住鄉村好窮嗰班，老豆老母細細個要個仔學拳係學一技之長，搵命搏嚟為兩餐。點同我哋呢啲操拳當keep fit喎。
    - 所以我話泰拳高手好打過大隻佬囉。
    - 踢樹咁練唔要條命就話啫。大隻佬如果練到腹肌core muscle夠firm，好捱得打㗎。
    - 唔好拗，不如噉啦，嚟緊呢三個月，我去學泰拳，你去練大隻。三個月後我地打過咪知邊個先啱。
    - 怕你有牙？
  - - 有人話宗教可以幫你洗滌心靈，但我就覺得係控制手段。 
    - 無啦啦做咩講呢啲，你係咪有姨媽姑爹又信咗教
    - 所以話你真係識讀心...係啊，之前去親戚屋企拜年，佢竟然新年流流同我傳教，屌佢個閪即係想我同佢開年啫
    - 笑咗，同個離教者傳教又真係過份咗啲嘅
    - 咪係，佢仲同我講乜嘢節日禁忌迷信唔好信，屌講到佢嗰套就唔係迷信噉，嗰下我真係想即刻掉頭走
    - 噉你有冇走
    - 無，因爲佢未畀利是
    - 哈哈哈...屌你真係笑到我啲內臟跌晒出嚟
    - 好啦唔阻你啦，你一陣係咪要返團契啊？
    - 係啊，好啦，一陣再傾過。
  - - 你問我點樣唔用粗口都可以侮辱人?聽住:「你老豆係警察。」
    - 噉我大多你一句：「你老母係林鄭。」
    - 嘩屌，諗起晚晚食飯都要對住條八婆就唔開胃
    - 你老母係林鄭的話，點會同到佢食晚飯啊？佢啲仔都送晒去外國啦啵
    - 欸又啱...等陣，林鄭個仔之前唔係畀美國踢返嚟咩
    - 啊你唔提我 我差啲唔記得，之前我咪同你講我down咗「bumble」嘅，le2，個交友app呢
    - 哦係啊，跟住點啊
    - 跟住我喺上面見到林約希囉
    - 林若希？成日問「點解嘅」嗰條女？
    - 唔係吳若希啊，係林約希啊，林鄭個細仔啊。
  - - 想當年我夜晚8點半落堂，9點喺教大衝落山搭紅van直飛旺角劈到朝早返嚟上8半堂。
    - 咁好學？我通常飲埋早茶先返。
    - 吓，飲飽食醉上堂實瞓着㗎喎。
    - 上咩堂吖，我返Hall開枱啊。
    - 哇，好chill喎師兄。
    - 少少噉啦，而家咪又係死死地氣出嚟搵工捱騾仔。
    - 吖，傾咗咁耐都唔知你點稱呼添。
    - 叫我阿Tim得喇。
    - 多多指教啊Tim哥，我叫Peter啊。係呢，我聽人講呢間學校算易轉到長約㗎喎，你知唔知堅定流啊？
    - 唔知呢，我嚟in校工咋喎。
  - - 出得嚟玩，就唔好動凡心。呢句我教嘅。
    - 乜咁感慨呀，莫非老兄你又沉咗船？
    - 往事不堪回首，呢啲嘢真係一次都嫌多。
    - 當年你帶我出身嗰陣已同我講人間無真愛，做乜咁睇唔開成日鐘個頭落去？今次又睇中邊個唧衰鬼？
    - 咪嗰件鐵扇妹囉……
    - 嘩你都幾夠薑喎，牛精佬條女都夠膽搞，好彩佢上唔到嚟啫，唔係實揾你尋仇。
    - 喂咪咁大聲啦，佢未知架。
    - 唔怪得佢個仔一出世識放五味真火啦，我仲諗佢個樣做乜無忽似老豆，哈，你都壞喇你。
    - 唉，上面咁鬼悶，個個女同事拿埋無一千都幾百歲，點食得落呀？ 嗱，記得幫我保守秘密呀死仔包。
    - 驚閪咩，老兄你堂堂太白金星嚟架嘛，一隻手指尾都捽死佢啦……咦，殊殊殊……喂，喂Honey，哈哈，無，撞到個Friend傾咗陣之嘛，返架喇，返架喇，嗯，好啦好啦，唔講住喇，bye，唔~啜啜啜。喂阿紫霞急call我返去交人，下次飲嘢再傾。走先。
  - - 姑媽，生日快樂啊，祝你心想事成啊!
    - 講咗幾多次叫我Auntie，咪再叫我姑媽！講到咁老！
    - Auntie姑媽，生日快樂啊！
    - Auntie就Auntie，唔駛加姑媽嘅。
    - 咁多年講慣咗呀姑媽，吖唔係，係Auntie。真係改唔到口。
    - 噉下次你講全英文就唔會唔就得㗎喇。
    - 下年生日又老一歲喎姑媽。
    - 仲講？
    - 下年生日又老一歲喎Auntie。
    - 係咪我生日你都想激死我！
  - - 行完街記得報平安呀。 
    - ok啦，tg你。
    - 帶齊嘢嘛？
    - 有啊，琴日同阿豬特登出去買左。
    - 水呢？帶多兩啖水。
    - 得啦，唔夠咪買。費事太重。
    - 小心啲。
    - 得啦。
    - 我會睇電視㗎啦。
    - 真係唔洗擔心，早啲訓覺啦。
  - - 我話你聽，傻仔先去旺角文記。啲嘢食污漕到乜噉。
    - 傻仔先會理啲嘢食污唔污糟啦！食街邊檔就預咗加料㗎啦，好食咪得囉。
    - 講好食旺角大把好嘢食啦，洗乜食埋啲地踎嗱喳麵。
    - 所以話你地呢啲離地中產唔知貨，地踎嘢先地踎嘅風味，比你日日魚翅啷口，食得多都厭啦。
    - 咁睇下要係自己俾錢定有人請嘅啫。有人請食魚翅實唔會厭㗎噃。
    - 唓！上次唔知邊個響度呻呢，話咩公司同事結婚請飲，唔想去又唔知點推乜乜乜。
    - 大佬，請你去飲你估真係請你㗎，要做人情㗎世侄！
    - 你夠薑可以攝張報紙落去架。你唔寫名邊個知呀。
    - 咪就係唔夠薑囉，你估我係你咩！同事嚟㗎，日日返工朝見晚見面阻阻噉有乜謂！
    - 嘿！唔熟嘅同事面阻阻咪仲好。做嘢啫，又唔係做人世。有咩公事快快手講完就收皮，樂得清淨！爽！
  - - 好撚攰啊，聽日好想射波。
    - 屌！你咪去射波囉！駛唔駛通知晒全世界呀？
    - 屌你，梗係唔撚駛啦！你唔撚講呀柒頭！不過，屌！射完一日波，啲嘢仲多過射波嘅。
    - 因乜嘢你咁撚攰？你做賊嚟呀！
    - 阿大大腦細嚟出巡落嚟呢度，要執番正啲嘢，要「洗太平地」呀！日日要執都執成十幾粒鐘，唔少係前任仆街留落嚟嘅「蘇州屎」，真係多撚謝晒佢。
    - 咁執撚晒未吖？
    - 未㗎！但真係頂唔撚順，呢排流晒鼻水，就死喇！我側邊啲同事冇請假，真係驚佢哋背後畀說話我聽。
    - 你個阿大大腦細係邊撚個？
    - 咪呢排出嚟見記者好撚大支嘢頻頻講錯嘢嘅嗰位焗腸囉！佢老婆咪係早排為咗5毫子屌晒的士佬成家逼人賠錢嗰位肥閪囉！
    - 屌佢老母閪呀！又係一條死八婆！
  - - 做得打工仔，要好清楚「半份糧係人工」，「半份糧係受氣」呢個道理。
    - 噉佢都應該要清楚：佢出錢，我出力，係等價交換囉。哦，佢而家想話點就點喇喎，噉樣唔得囉。
    - 噉你有冇噉嘅bargaining power先？你覺得你值呢個價，人哋未必噉覺得㗎喎。
    - 都係……但係我自問都已經好努力做好呢份工，我就覺得我值嘅。
    - 噉你而家諗住轉工定點？
    - 梗係轉啦，都報咗幾份㗎喇。
    - 噉有冇回音吖？
    - 仲未有……希望會有啦，對住呢個老世就嚟人都癲。
    - 嗯……噉我祝你好運。
    - 唉，承你貴言。多謝你聽我呻咗咁耐。
  - - 份煙腸六千銀一個月乜都唔包?揾鬼做?btw有冇link，好奇想睇下。
    - 哇你真係「口裡說不，身體卻很誠實」喎。
    - 屌搵食艱難啊老細，而家啲人U都未入就開始做intern，砌到份CV勁靚，點鬥啊。
    - 咁搏盡？不過BBA啲人係咁㗎啦，然後grad左之後個個狗衝MT同big four。
    - 唉，身邊個個friend都係咁，好大壓力。
    - 唔洗咁頹喎，我睇你都靚靚仔仔，成績又ok。
    - 唔好講笑啦，人地鍾意請短裙妹妹㗎嘛。
    - 好啦，你快啲apply啦，有六千算係咁㗎啦，law firm 煙腸得五舊水咋。
    - 屌，真係當人免費勞工㗎喎⋯⋯
    - 擺到明啦，不過你又唔夠膽唔做。人生。
  - - 你睇下個細路仔同個老豆完全唔似樣，都唔知同邊個生嘅。
    - 咦，又真係喎。你唔俾人哋似佢老母嘅。
    - 如果似佢老母嘅話，咁個老豆上一世一定係拯救咗地球，噉嘅樣都可以搵到個咁靚嘅老婆。
    - 呢啲嘢你就恨唔嚟㗎喇。出到街大把個樣jaap3過佢嘅男仔，都拖住條靚女啦。
    - 我始終都係唔信個仔係佢嘅，佢個仔真係冇一忽似佢。我係佢就去驗下DNA，睇下自己有冇戴綠帽養便宜仔都好啊。
    - 到時驗完真係唔係自己個仔咁點算？到時心入面有條刺，唔好彩嘅話仲會離婚分身家俾贍養費。係我就唔搞咁多嘢喇。
    - 綠帽唔怕戴，最緊要除得快。趁仲後生快啲斬纜，再組織過新家庭仲好啦。
    - 咁個細路點算？咁細個就變單親家庭，好影響佢嘅成長喎。始終細路仔係無辜㗎！
    - 屌咁咪搵返個姦夫養囉，講撚到個老豆俾人呃一世做水魚就唔撚無辜嘅。
    - 唔好扯火唔好扯火，我哋都係鳩噏下啫。可能個仔真係佢嘅呢？我哋都係出少句聲，唔好理人咁多喇。
  - - 又唔揾我玩，係咪又掛住去溝女？
    - 你成日溝女，就話我溝女。係咪又換咗畫啊？
    - 屌你……散咗啊！今次係佢飛我啊！
    - 抵啊！報應啊！
    - 好心你生生性性先啦！有口話人無口話自己……
    - 開始生性啦！所以無得玩啦！
    - 點生性？
    - 其實呢……我下個月結婚，記得人唔到禮都要到啊！
    - 收嗲啦！啱啱先俾女飛，就要睇你從此被困……
    - 得啦！我唔理，到時你一定會到
  - - 喺觀塘返工嘅真係慘過狗，日日塞撚到戇鳩。
    - 扯，你住荃灣算係噉啦。我呢啲屯門牛仲慘啦，觀塘塞完到屯公塞，架巴士停多過行啊！
    - 屌你嬴。話時話，你哋嗰邊咪有條新路入機場嘅，係咪真係好快㗎？
    - 屌你唔講由自可，嗰條隧道塞撚哂成個屯門，屯公塞就慣㗎啦，而家喺屯門入面都隨時會塞。
    - 吓點解嘅？
    - 鬼咩，屯門啲路9成得雙線，你開條免費隧道出機場，引哂啲搵食車入嚟，唔塞就有鬼啦。
    - 唉，噉真係辛苦哂．．．喂，一係放工請你飲嘢嘞，順返條氣。
    - 咁好死？唔似你喎。
    - 其實我有個中同開酒吧嘅，捱撚咗咁耐終於開得返，緊係要撐下埸啦。
    - 咁就要嗌哂成個office去喇，你請啊可？
  - - 日日都第一個收工走，係人都會杯鳩你啦。
    - on鳩㗎？夠鐘仲唔走？做奴隸做到咁落力都係香港人先會咋。
    - 吓，咁你未做完啲嘢會唔會做埋先走？
    - 嘢就永遠都做唔曬嘅，真係趕嘅話咪做埋囉，可以聽日再做咪聽日先囉。
    - 其實啲嘢準時交到都ok嘅。
    - 根本好多人都蛇王，中間出去食個tea噉，最尾先開始扮認真。
    - 其實係㗎，有好多人覺得要等老細走左先可以走。
    - on9！老細留得耐因為錢入佢袋。我呢？我逗萬幾蚊銀咋！一日奉獻十個鐘俾你，連放工幾個鐘都唔肯俾返我？
    - 你噉咪永世擦唔到鞋囉。
    - 你老味，返啲咁嘅濕鳩工，擦來有撚用。
  - - 如果港人主流意見認為我唔適合做特首，我會辭職。
    - 聽慣啦！唔洗再出聲
    - 因為今次嘅主流意見都唔出聲，出聲嘅都唔係大多數
    - 你快啲走，唔好阻我上位
    - 你有料嘅，雜大大就會升你啦！連班差佬都敢要你道歉嘅，知你好打極有限
    - 得啦！知你好打得啦！真係咁打得，就唔會上去面聖，都俾人叫坐埋一邊啦！
    - 我點都唔會俾你上到位
    - 好心你學下隔離誠哥啦！
    - 我係好打得，我有英國籍，退休就可以返去
    - 小心睇路啊你
  - - 減肥係呢個世界最簡單嘅嘢，控制飲食，做運動，乜都係你個自由意識話晒事，噉都fail嘅話，呢啲人都算失敗。
    - 唔講咁多，你估控制飲食好易？你過年食咗幾多底年糕呀？
    - 第一日識我？我唔食年糕，剩係食蘿蔔糕喎。
    - 咁你煎定炸吖？
    - 唔煎邊𨶙度好食，梗係煎香佢啦。
    - 噉你都幾失敗。
    - 講乜春呀？
    - 係人都知蒸健康過煎啦！連控制健康煮法都fail，好似你呢啲人唔係算失敗算咩。
    - 我有講過要減肥咩？我講話要減肥但fail嗰班友呀。
    - 唔知邊𨶙個琴日先話著唔落條褲呢。
  - - 日日醉生夢死都好過啲人喺度扮清醒扮上進，收工返到屋企咪又係瞓到豬噉然後第二日又做社畜。
    - 咁你覺得你喺度飲醉酒又好過咩！酒入愁腸愁更愁啊。日日喺度飲，瞓喺條街度好似等俾人執屍咁，我又唔見你開心左幾多喎。
    - 開唔開心係主觀嘅，但係辛唔辛苦係客觀嘅。香港地，個個人都壓力大。我而家覺得自己未必開心，但知自己做緊啲咩。
    - 你講就咁講啫，但係所有人喺問題裏面都唔知自己有問題㗎啦。
    - 所以呢？咁你而家係咪係咪撩交打？
    - 唔係唔係，你唔好嬲住，我淨係想同你講，唔係個個人返工好似你講得咁衰嘅。
    - 我知你唔係嗰啲好離地嘅人，所以我想問點解你會咁覺得？
    - 或者咁樣講啦，我返工就唔係扮上進，我只係想改善屋企人個生活環境⋯⋯係，我係好辛苦，禮拜六日攞哂嚟瞓，但我望住屋企人有得着得好少少，佢哋有病可以有特效藥食，佢哋可以住私家醫院唔需要排公立。
    - 咁你點同喎。你明明知道我之前返工有幾辛苦，成個人生好似冇咗意義㗎。
    - 所以我話我唔係完全反對你嘅講法，我只係覺得要分清楚。有啲人返工有自己嘅目標，有追求，咁對佢來講，返工係手段，佢嘅目的係其他，咁樣咪有意義囉。但係有啲人好似你咁講，返工淨係為咗返工，咁就真係唔知為乜啦！
  - - 晚太子A2不見不散，不醉無歸。
    - 點不醉無歸呀，啲吧封鳩晒啦。
    - 上嚟我度飲呀。
    - 今日廿一號喎，出太子搏拉咩。
    - 你唔行嗰邊咪得囉。
    - 仲約我地鐵等，你唔知我無坐地鐵好耐喇咩？
    - 得喇得喇，咁耐無見約你聚下啫，地點你話事啦。
    - 咁老尖啦，有friend間咖啡店告急。
    - 吓，我想飲酒喎……
    - 唉，幫襯完佢再同你去海邊飲嘞。
  - - 打機就係要為開心，下下都要贏，玩嚟把撚咩。
    - 又唔係噉講喎，我就係中意贏嘅感覺，贏到我就開心噉點計？
    - 噉你唔好同人打啦，同人打你就有機會輸，輸咗噉點呀？發爛渣呀？
    - 輸咗咪覆桌囉，贏返就得啦，勝負慾嘅嘢你識條鐵咩？
    - 你都唔明，一來一回嗰個火花先係重要吖嘛。
    - 你都霎戇嘅，打機求輸，咁你打嚟托呀？你打飛機咪冇輸贏囉。
    - 講緊過程同結果呀天才！過程重要過個結果，即係我同你最後都係死，但個人生要點玩先係最過癮個位。
    - 咪講經啦，我淨係知我打機係求開心，唔係同你嘥時間講埋呢啲冇答案嘅嘢。你唔玩我就搵第二個玩。點？
    - 咁我唔玩。
    - 垃圾。
  - - 打機就係要為開心，下下都要贏，玩嚟把撚咩。
    - 挑，上次去阿宗度打機你咪又係青筋暴現屌晒老母。
    - 咩唧，細輝屈鳩我機喎，唔係唔發佢圍呀？
    - 咁又話打機求開心？
    - 佢屈我機我點開心呀？
    - 咪即係有得赢先開心囉。
    - 屌，使唔使下下啫住晒呀，依家踩親你條尾呀？
    - 咁我點打機又踩親你條尾呀？
    - 我見你打到燥底勸下你啫，使唔使屌埋我呀？
    - 下次你打輸機試下忍到唔爆粗先同我講嘢啦，有口話人。
  - - 打機就係要為開心，下下都要贏，玩嚟把撚咩。
    - 俗語有話「勝固欣然，敗亦可喜」，好似你呢啲咁唔認真嘅心態，睇你都「欣然」嘅少，「可喜」嘅多。
    - 大佬，理得佢「可喜」定「七喜」吖，打鋪機都要咁認真，你估返工咩！
    - 超！講到你好似返工就會認真咁。咁認真就唔會同我R水吹啦。
    - 吊頸抖吓氣啫大哥。我真係認真做野嗰陣，連我自己都驚呀！
    - 係嘅係嘅，信你一成。
    - 講開做野，你份工呢排點，公司有冇得work from home？
    - 你玩我咩大佬，sales邊有得work from home㗎，唔洗跑數咩？
    - sales跑數唔係打電話cold call嘅咩？
    - 咁簽單嗰陣都要見面掛？唔通叫啲阿伯阿蟬同你玩e-signature牙？"
  - - 跑步真係好辛苦，唔明點解有人會鍾意。
    - 係囉！我之前睇個 YouTuber, 日日都做嘢做到點幾先有得瞓，第二朝六點起身就迫自己出街跑步，話咁樣做運動可以少啲時間瞓覺，都痴痴地。
    - 佢呢啲唔止痴線，應該叫有超能力。點幾瞓六點起身，我要較7個鬧鐘先落到床，佢起到身仲要去跑步。死啦，我地真係好唔掂，日日都眼瞓到死，一起身就好似俾人打咗一身咁，想即刻瞓返。
    - 話說我有一段時間要寫劇本，上次咪同你講有個 programme 揾我拍套戲嘅，就係嗰次啦；我日日都就係唔想寫，一開份劇本出嚟就好眼瞓，於是就日日都去海邊跑步，諗住做多啲運動可以精神啲啦，點知日日跑完就好攰，然後就成個月都無再掂過份劇本啦。然係我就無再跑步啦。
    - 你無同我講過你拍咗套戲喎！係搞啲咩㗎？
    - 話說啱啱大學畢業之前，有幾個大學 ELTU lecturer 想 claim 下大學啲錢，又想俾啲機會啲學生，咁咪揾咗我同幾個人寫劇本拍戲囉。搞咗我一個暑假，最後連套戲都剪唔到出嚟。
    - Oh so sad... 其實我... 咁講好似好蠢咁，但係...
    - 你講啦，唔駛驚喎。
    - 話說我都想拍片上 YouTube, 因為我好多嘢想同人講。噉呢，我最近就買咗個袋，7百幾蚊，但係啲間隔又好啦，個款又易襯啦，於是我就拍咗條片講...
    - 得啦，你俾條片我睇下啦。
  - - 呢個世界要成就大業，總係需要啲犧牲者做籌碼，香港嘅父母就係最怕自己嘅仔女出到去受靶。 
    - 啱啊，世界好公平嘅，如果人人都心想事成，會天下大亂㗎嘛，世上總要有啲廢人墊屍底
    - 笑死，好撚mean
    - 其實句嘢係老竇同我講嘅
    - 嘩乜你老豆咁撚臭串嘅
    - 係啊，所以而家入咗u之後我幾歹都住hall，唔想對住條死廢老
    - 呢樣真，之前我有大同衰暴動畀狗拉，上埋報；我屋企嗰兩件見到，又喺到屌暴大多廢青嘞
    - 噉暴大「荼毒」青年係優良傳統嚟嘅
    - 啱啊，話說一陣食飯去邊啊，唔想嘟「安心出行」
    - 噉返暴大食頹can啦
  - - 要入保險呢行嘅千祈唔好跟老屎忽。
    - 點解噉講?試過中伏?
    - 如果入咗佢哋條Team，你開左幾張單，其中一張單會俾佢食咗。
    - 嘩，原來噉黑暗㗎！
    - 有咩功勞都係老細嘅，自己嘅勞力付諸流水。
    - 所以我都唔鍾意呢一行，成日要見客要追數，又要打扮得身光頸領。
    - 仲要對住啲西客，遇到咩人都要客客氣氣，好似要成日戴住個面具噉。
    - 你講到噉，噉你點解仲會喺呢行發展嘅？
    - 因為呢行真係幫到人，買左保險萬一真係有喺事上嚟，真係保障到受益人。話時話，我地公司出左新嘅理財計劃，有冇興趣了解下？
    - 原來講噉多係想sell我...... 
  - - 每日來回車程都成兩個鐘，條條team都塞晒啲嘢畀自己做，九點做到六點冇停手，癲咗。
    - 噉樣真係會冇曬啲私人生活喎。
    - 係啊，一返到屋企就只係想訓，咩都唔想做。
    - 有冇同你老細反映過啊，人地條team都要負返自己的責任㗎嘛。
    - 鬼咩，人地有大老細睇住，老細聲都唔敢聲啊。無用㗎，呢年都係噉。
    - 原來已經持續咗成年㗎拿，Work-life balance唔到喎，長遠黎講不如轉工啦。
    - 而家失業率噉高，好難搵工啊，唔係你話走就走，我仲有一家大細要養啊。
    - 噉又真係難左啲，睇住你個人生俾份工吞食左，登你唔抵咋。
    - 你肯聽我講已經好好啦，今晚得閒飲杯野？
    - 好啊，7點老地方見。
  - - 返工慘過狗，好大壓力。明明自己工作唔係話咁難。
    - 發生咩事啊？
    - 要執上一手同事既爛攤子啊，我阿姐仲要叫我今個星期之內搞掂，黐線㗎！
    - 係囉，上手走左又冇咩問返人地點搞，呢啲情況遇唔少。
    - 好多人都係拍拍蘿抽走左咩，而家咩都要自己探索返人地係點做。
    - 人地有好路數嘛，一遞信就咩都唔理。
    - 唉，算啦，好采我之前同佢跟開呢個task，所以我先話唔係咁難。
    - 而家做多啲咪當學多樣野囉，同埋唔好學佢留低啲蘇洲屎。
    - 唔會唔會，搏阿姐鬧咩！你知我唔係呢啲人。
    - 哈哈，加油啦。
  - - 你哋有冇啲同事當公司自己有份？
    - 有㗎，明明就算我地有幾多生意額，我地份人工都係冇變過。都係會執著於搵左幾多個客，好似間公司係佢開咁。
    - 呢啲人真係好難合作
    - 係對某啲野特別執著。
    - 但係執著得嚟又會打搞到我，成日叫我Check呢樣嗰樣，搞到周身唔得閒。
    - 係囉，都唔知點同佢地講好，其實呢啲唔係我地嘅責任嚟。
    - 搵客唔係我地奉旨要做。如果公司肯益下我地先再積極啲啦。
    - 而家個市咁差，前幾日老細先將個責任賴落我地度。
    - 佢都黐黐地！
    - 我都唔明點解佢樣樣野都賴落我地度囉！
  - - 本來我都以為返工英文要勁到識飛，直到我見到香港班高官。
    - 佢地唔係要考英文試先至入到政府度做㗎咩？
    - 考完又點，一定係平時交曬啲野俾啲細嘅做，自己就unun腳！
    - 喂你有冇睇之前澳門特首講普通話段片，笑死我！
    - 梗係有啦，佢啲普通話真係笑到我碌地！點解咁既人都做到特首！
    - 其實而家兩地既語文水平好似差左好多，都唔知點解。
    - 而家個個人都用手機，做曬低頭族，唔好話講，連寫都好少寫。
    - 所以我阿妹成日都打埋曬啲錯別字俾我，睇到我眼冤。
    - 咁你都幾叻，係呢個世代都分到啲錯別字喎。
  - - 有冇人未過試用期就做隻狗噉，一過咗試用就有毛有翼？
    - 過左試用期都人工可能加左，要做嘅野冇少過。
    - 咁又係，同埋可以正式享有員工福利。
    - 你有冇試過唔過試用期？
    - 有啊，嬲到我爆，明明我係新人，咩重要野都俾曬我做，最嬲既係要我揹鑊！
    - 呢啲公司真係早走早著，個老細係咪唔識體諒下啲新同事。
    - 係啊，當我咩都識晒，唔會有啲senior嚟指點下我。
    - 最憎啲人覺得新人咩都識，所謂嘅試用期其實唔係試用期，係實戰期。
    - 咁樣好大壓力，唔怪得間公司成日請人啦，原來成日折磨啲新人！
    - 等我同啲friend講要blacklist間公司先。
  - - 次次食飯都話冇帶錢之後要我哋幫佢畀，賤人嚟。
    - 我最憎人當我俾錢係老馮咁，叫佢還錢就多多聲，大條道理。
    - 好在而家有payme同轉數快，好多人裝，佢再冇道理話冇帶銀包或者冇散銀啦。
    - 啱啊，payme仲要叫佢即時俾喎，唔係佢又借啲咦話唔記得咗，冇咗件事。
    - 一個幾銀就算，幾百蚊我追到天腳底都追佢。
    - 不過而家Payme有limit，過左好似一千蚊就要等下個月先有得Pay。
    - 係啊，有時拎嚟交興趣班嘅錢，好快就過左，要下個月先可以繼續用。
    - 咁都有個好處，可以安全啲，驚你無意中洗突左。
    - 要洗突既話總有方法會洗突，碌卡咁方便。
    - 咁你今個月又洗突咗幾多啊？
  - - 其實依家海洋公園職員算唔算公務員？
    - 唔知喎，雖然唔知係咪公務員，不過我有朋友由細到大，佢嘅夢想就係入海洋公園度做動物飼養員，好特別㗎。
    - 由細到大？就算大個咗都想做？
    - 係啊，佢想係裡面幫手照顧吓啲海洋生物同動物咁，佢覺得係一種樂趣黎。
    - 嘩，佢係咪細細過睇海洋劇場就愛上左？
    - 可能係啦，明明知道可能人工唔高，而家海洋公園仲要赤字問題好嚴重，佢都好想試吓入去做。
    - 咁佢而家做緊邊行？
    - 佢而家讀緊護士，做啲風馬牛不相及嘅嘢。
    - 又真係好大分別喎，咁大落差嘅？
    - 所以從佢口中聽到都幾驚訝，佢話長遠黎講都係想做動物飼養員，就算香港做唔到都可以儲錢睇下去外國做唔做到。
  - - 平時大家開會眼瞓，但又唔可以瞓嘅時候，會用咩方法提神？
    - 之前要飲定咖啡打定底，開會果阡含粒薄荷糖咁。
    - 我做齊曬呢啲都係會釣魚，仲有咩提神良方？
    - 真係眼瞓咪用手指甲搣下自己隻手囉。
    - 要咁樣自殘唔係咁好喎，不過如果嗰日輪到自己Present嘅話，就一定唔會訓著啦。
    - 係㗎，就算前一晚通完頂嚟，點都捱到過咗個會先補眠。
    - 我噚晚就係通完頂，今日Present之前忍唔住釣魚，俾個同team既同事見到，撞我手臂一下，當堂醒曬。
    - 嘩你咁大膽嘅！
    - 好彩老細冇見到，啱啱Present完果吓真係太累啦。
    - 拿，今日放工我地一齊去揼骨，放鬆下啦。
  - - 返工係咪做人要虛偽先可以生存？
    - 做咩無啦啦咁灰機。
    - 我明明做咗六七年嘢，升一個做咗兩三年，成日擦鞋既同事都唔升我，我究竟做錯咗啲咩？
    - 佢係咪好識氹老細開心？
    - 咩都就曬老細，又買早餐，係老細面前講一啲好虛偽嘅說話，又會講同事壞話。
    - 你都忠心係度做咗咁耐，佢唔單止唔升你，份工仲見唔到前路喎。會唔會出去搵工去探索下。
    - 你咁講都啱，好多野我都做熟咗，甚至有啲悶添。
    - 你仲後生，未到30歲都仲有大把機會，係度見到個啱啱升的擦鞋同事只會督眼督鼻。
    - 好，等我好好咁諗下前面條路點行，再睇下啲job ads！
    - 如果要轉行，真係要趁後生！
  - - 以前未出社會聽人講呢個世界好多痴線嘅人，返咗工知道原來係真。
    - 又遇到小人拿？
    - 做錯少少嘢啫，人誰無過。有啲同事佢地講野仲難聽過粗口，我做senior就唔會成日咁樣針對啲新人啦！
    - 啲senior成日覺得佢地以前受過既閒言閒語，都要下一代受返。
    - 呢種心態好痴線，自己唔想要嘅嘢又要下一代承受返。呢一代已經受軟唔受硬啦，你夾硬要佢地做能力範圍外嘅嘢，只會適得其反。
    - 有時年輕人未必做唔到佢地嘅task，只係需要多啲時間適應，同埋要耐性去教囉。出嚟做嘢最緊要個態度，唔係得過且過！
    - 一個願意教新人的公司氛圍都好重要，只不過而家好多公司真係唔夠人手，好多野都要新人自己摸索。
    - 係㗎，但新人佢地嘅可塑性好大，可以多方面調較。
    - 啲公司鍾意請新人，一黎係呢個原因，二黎因為平！
    - 做老細真係好實際！
  - - 喂
  - - 好耐無見喇呢輪點呀
  - - 做咩咁耐都唔msg 我
  - - 呢輪有咩搞作呀
  - - 你好嗎
  - - 幾時再約
  - - 今日天氣好好喎都
  - - 係咪好忙
  - - 得唔得閒講兩句
  - - 有嘢想搵你傾
  - - 想問你識唔識排版？有嘢想搵人幫手。
  - - 今日係咪嚟唔到開會呀？
  - - 我無聊喺度諗個新計劃，想睇你有冇咩意見。
  - - 想問一問你哋搵考試地點方面嘅嘢。
  - - 日子大約係幾時？
  - - 早晨，我哋想搵數學科嘅補習老師，有朋友俾咗你嘅contact我。
  - - 想問你哋聽日開唔開門啊？
  - - 請問有冇座頭電話？
  - - 我係速遞，今日有一份快遞會送過嚟畀你
  - - 請問幾號返學呢？
  - - 請問有冇家長識得 2B 班同學？
  - - 最近疫情嚴重，大家都冇事吖嗎？
  - - 大家好嗎？近況如何，有返工嗎？
  - - 溫馨提示：學校有下午 zoom 問功課試驗計劃。有需要同學請依時參加。
  - - 我想問下你邊日方便傾續約？ 
  - - 唔好意思，我有好個好膚淺嘅 javascript 問題。
  - - 冷氣機滴水，想問問價錢同時間。
  - - 想問下收唔收到單？
  - - 我喺你 Facebook 見到呢個人，想問下你真人係唔係識佢？
  - - 我係姑姐，得閒打電話畀我。
  - - 轉咗電話冧把，同大家講聲先。
  - - 喂屌搞緊咩
  - - 喂，有嘢搵你，盡快覆我
  - - Hi我係阿擇呀
  - - Hi ABC，我想約你X號剪頭髮，Y點或Z點可以嗎？唔該
  - - 你而家方唔方便講電話？
  - - 喂，有嘢搵你，盡快覆我
  - - 呢排點呀？仲係返緊嗰份工？
  - - 咁耐無見不如搵日出嚟食飯吖！
  - - 喂上次你講嗰個歌手出咗新碟喇！
  - - 唔好意思，有嘢想你幫幫手
  - - 喂畀條片你睇下，勁好笑
  - - 屌你都話阿仙奴實輸㗎啦
  - - 喂！廢話少講！醒幾隻馬嚟先！
  - - 可唔可以幫我返公司攞啲嘢，唔該！
  - - 今晚返唔返屋企食飯？
  - - 食唔食飯
  - - 幾時食飯
  - - 又肚痛
  - - 我掛住你
  - - 點解英文咁屎可以做高官
  - - sorry尋日有啲忙，而家睇
  - - 近排點
  - - 不如一陣一齊去飲茶
  - - 唔好意思遲左覆你
  - - 搞咩嚟
  - - 有件事想問你
  - - 3號有冇興趣行山？
  - - 今日天氣好涷，有冇着多件衫，今晚接你收工？
  - - 哈佬xxxx~想睇下你收唔收到噚日xxxxx send出嘅email
  - - 另外想麻煩你今晚/聽朝畀返份xxxx 我😬
  - - 你死得未？
  - - 有時間傾兩句?
  - - 喺課室，咬包先
  - - 唔識 trade test 係咪gg喇？😭
  - - 今堂淨係幫你留咗位，等你自己簽到同攞notes喇😂
  - - 記得做soul嗰份功課😂
  - - 原來admin係科大職員🤔
  - - 嚟緊諗住f2f定 zoom?🤔
  - - 仲喺老銅碌緊過嚟
  - - 噒緊第四期，想問星爺譯嗰篇文係咪冇校過？😱
  - - 啱啱收到 OU email 😂
  - - 噚晚睇到之前訪問條片上咗YouTube~
  - - 前輩你好，有啲行業問題想冒昧求教🙇
  - - 慢慢覆你先～噚晚好夜先睇，驚覆咗會阻到你，今日又暫時冇乜時間😂
  - - 餃子哥，有件事想麻煩你🙇
  - - 可唔可以幫我book 埋10號6點？🙏
  - - 啱啱你係咪行過？😂
  - - 有件私事想麻煩你😅
  - - 約10號1點深水埗地鐵站A出口上面等？拜完神食嘢再行下？
  - - 你係咪同親人約食飯，結果十次有八次都會遲開？😂
  - - 噚晚大坑點？
  - - Stalk我fb?😂
  - - 而家搵你OK嗎？
  - - 錄音稿仲有冇其他問題？
  - - 唔知今年畢業典禮仲搞唔搞得成呢……？
  - - 唔知你仲使唔使返😂
  - - 餐飯點啊？
  - - 你仲有邊度想行㗎？🤔
  - - 你落唔落嚟食飯？純粹問下，唔落都冇所謂
  - - 你過多兩日last day?
  - - 請問申請 HKLA 會籍要畀咩學生身份證明副本佢？
  - - 聽日開始喺屋企做嘢，直至另行通知
  - - 會夜啲返到，近8點
  - - 今晚返嚟，不過我要早啲食
  - - 今晚唔返嚟食
  - - 提返大家，我今晚開始上堂
  - - 我聽晚去屯門食
  - - 淘大上咗車，你哋食先
  - - 返嚟食飯
  - - 啱啱配完眼鏡，落咗訂
  - - 開咗門，但我要行開陣
  - - 今日可能會遲少少，仲未上到車……
  - - 我今日下晝及聽日放假
  - - 通知大家一聲，我聽日請假
  - - 你同你同事係咪去咗飲茶？
  - - 今日老細請食飯慶功，要甩你底
  - - 本身諗住今日臨入大澳約你食餐飯，但係而家趕住改文，要到下星期先
  - - 你搵工搵成點？
  - - 今日一齊食晏？
  - - 完晒Project出唔出?
  - - 你本身係咪報咗非洲嗰個internship?
  - - 下星期得閒食飯?
  - - SAO個禮物包你方唔方便攞?
  - - 你都上IC?
  - - 我聽日晏晝上去睇，你聽日去唔去？
  - - 介唔介意用IG幫我promote下?
  - - 想問個典禮幾時開始?
  - - 大佬想問你識唔識stats野
  - - 你有冇話想apply咩職位？
  - - 星期一下午好嗎？
  - - 又話課金，個排行榜完全無你影。
  - - 巴打，$16000有無興趣？
  - - 聽日係唔係要叫醒你？
  - - kevin 你可唔可以share俾你啲朋友叫佢地投
  - - 幫我看下這份合同有沒有問題。
  - - kevin仔 最近操成點先
  - - 點啊你有冇時間幫我同事做iWork？
  - - 喂幫我留間單人房。
  - - Jessica 個Project 你join?
  - - 你係咪first round已經有jc offer？
  - - 你好！ 我係 Kevin，係香港教育大學嘅校園生活導師。
  - - 近期有咩撈?
  - - 有下莊味？
  - - 可唔可以幫我宜家打兩個花牌，我聽朝一早要用。
  - - 想問果12個係邊度人？學校既定係你組織入面既人？
  - - 今年jc tutor咩環境？
  - - 你想預約幾時？
  - - 你地起身同我講聲，準備開飯
  - - 家姐你新加坡果邊點呀？
  - - 我已聯絡新一屆的主席，日後會與他聯絡。感謝你過去一年的付出，如有任何問題，也歡迎你透過whatsapp與我聯絡。
  - - 大佬，你介唔介意比你下莊P or EV 既聯絡電話我？
  - - 你呢排咩環境
  - - Sonia來求救啦！
  - - 你好，想再確認一下貴會是否會出席敝會的就職典禮？
  - - 我今日好得閒拎酒錢
  - - ching訓醒未，我係its。
  - - 原來你今日都有出旺角
  - - 星期六聚會，你會唔會到？
  - - 做緊乜？有啲悶
  - - 喂，你好啊
  - - 你都鐘意打籃球嫁？
  - - 張相幾靚，係邊影嫁？
  - - 有冇住Hall？
  - - 你份工要成日出trip？
  - - 幫你霸咗個靚位
  - - 啊sir就到，快手啲
  - - 份project 要做啲咩？
  - - 可唔可以幫手做埋下面個part？
  - - 想同你講聲sorry先
  - - 得唔得閒出去食嘢
  - - 你願唔願意同我一組？
  - - 上左大學有咩搞
  - - 好耐冇見，最近幾好嗎？
  - - 頭先見到你，近排點啊？
  - - 見你壓力好大，冇嘢啊嘛？
  - - 你用完本書放喺我locker就得
  - - 支筆唔使還啦，送俾你
  - - 呢個星期你諗住點過？
  - - 今日好忙啊
  - - 近排天氣凍返，記住着多件衫
  - - 我發覺你其實都幾簡單
  - - 冇事呀嘛心情唔好？
  - - 有咩想食順便幫你買埋
  - - 幫我帶份餐蛋治
  - - 等陣幫我點埋名
  - - 記住幫我簽到啊
  - - 你今日又冇溫書啊？
  - - Kitty叫你打返電話比佢
  - - May佢頭先搵你
  - - 幾時得閒約出嚟傾Project 
  - - 依家先收到message
  - - 同你講樣好笑嘢
  - - 頭先電話冇電，你搵我咩事？
  - - 想問份功課幾時deadline？
  - - 頭先阿Sir有冇話要做功課？
  - - 你記住要同返Roy交代清楚件事 
  - - 有冇人知佢發生緊咩事？
  - - 今日發生咗一件唔係咁好嘅事
  - - 聽日放假大家有冇節目
  - - 有冇興趣一齊join團
  - - 想問大家有冇意見？
  - - 份project你地想做邊part
  - - 你有冇見到佢啊今日
  - - 聽講旺角新開左間咖啡店
  - - 出唔出嚟一齊溫書？
  - - 有緊要事搵你
  - - 幫我攞個充電器
  - - 中午食乜好
  - - 見你一直Online做緊乜？
  - - 頭先條友唔記得MUTE
  - - 今日份野幾時dead?
  - - Hello Kevin! 我係student development tutor呀!嚟緊暑sem有咩安排呀?
  - - 師弟，請唔呢件係唔係你地莊整的?
  - - 聽日聯宿閃避球你玩唔玩
  - - 我地爭discussion question 拍爛檔搞埋佢好無?
  - - 想請教買新機你會推薦邊種
  - - Hi.我係之前跟過你補習果個學生，我想問下如果補英文去邊間補習社好。
  - - 你中意邊隻多d
  - - 我四點放 ，邊度搵你方便？
  - - 喂，呢排你死咗去邊啊？
  - - 喂，記唔記得我啊？係我啊，我啊！
  - - 等我自我介紹先，我叫做小明。
  - - 等我介紹下自己先，我叫做陳大明，大家可以叫我做阿明。
  - - 聽日3點你得唔得閒啊？
  - - 靚女你好，想去邊度啊？
  - - 唔該，沙田馬場，行獅隧吖。
  - - 你好，請問聽日7點book兩個人得唔得啊？
  - - 你好，唔該想問下聽日7點有冇兩個人嘅枱啊？
  - - 死仔包，又話返嚟食飯，結果又唔返！
  - - 成兩個鐘喇，你去咗邊啊？大西北呀？
  - - 呢排你有冇時間啊？
  - - 聽日朝頭早你方唔方便啊？
  - - 有冇邊套好睇，推薦下吖！
  - - 係咪要填呢張form啊？
  - - 我搵唔到條link喎！你可唔可以直接send嚟啊？
  - - 夠鐘轉台喇，我要睇《全民做兵》啊！
  - - 你哋有冇平啲嘅plan啊？
  - - 阿米屋開倉喎，你唔你唔排下話？
  - - 唔該有冇白油借一借嚟啊？
  - - Eason新派台嗰首歌叫咩名話？
  - - 你係咪嗌外賣啊？幫我嗌份腿蛋治吖！
  - - 我嚟還書㗎，前日借嘅，一共五本。
  - - 我電話冇電喇，唔好打嚟，過兩個鐘先搵我啦。
  - - 今日有冇同學遲到，有就出聲啦。
  - - 我個鬧鐘壞咗，你聽朝8點叫醒我吖。
  - - 何仔你到咗未啊？到咗嘅就搵位先啦。
  - - 後日有人嚟整鹹水喉，到時成棟都冇鹹水㗎。
  - - 頭先喪標打過嚟，叫你打返畀佢啊。
  - - 頭先你部電話係噉響，我見賤軍打過嚟幾次，你睇下咩事啦。
  - - 抄快啲啦，就嚟夠鐘喇，陳sir實準時入嚟㗎。
  - - 份project deadline係幾時啊？
  - - 有冇人同你組啊？不如一齊吖。
  - - 方唔方便同你吹陣水啊？
  - - 想唔想同我啤一啤啊？
  - - 你喺咪電腦前面？Discord講吖，我開間room。
  - - 啱啱email畀你啲attach你收唔收到？
  - - 你有冇打火機啊？我漏咗喺屋企。
  - - 我部電話冇電，你有冇尿袋啊？借嚟叉叉吖。
  - - 我冇晒數據喇，呢度有冇免費Wifi㗎？
  - - Hi，乜咁啱嘅？
  - - 你撲唔撲到張敬軒演唱會啲飛啊？
  - - 我有個櫃，新買嘅，點知唔啱位，你要唔要啊？
  - - 份project要搵時間傾傾，你幾時得閒？
  - - 有冇諗住參加咩club啊？
  - - 漫soc會費半價喎，你入唔入啊？
  - - 老友，你塊面白瀨晒噉喎，不如煲啲紅棗茶補補啦。
  - - 呢位哥仔，見你印堂發黑有啲心事喎，過嚟贈你幾句啦。
  - - 你係咪塔羅牌好叻㗎，幫我占卜下吖。
  - - 最新消息，奸笑社下個月出你老婆黏土人喎，唔係唔訂咓？
  - - 就放飯喇喎，唞唞先啦。
  - - 就嚟放飯喇，諗住去邊度食啊？
  - - 夠鐘放飯㗎喇，食咩啊？
  - - 隔籬街口開咗間拉麵店喎，試唔試下？
  - - 冇見你一排，你肥咗又瘦咗喎！
  - - 兩位哥哥，你哋係咪外國人嚟啊？識唔識我哋啲話？
  - - 吞pop華，嗰份文件你搞掂未啊？
  - - 我有個老死喺附近開咗間bar，有冇時間？
  - - 七仔甜筒特價，今日last day，你買幾支上嚟吖。
  - - 我頭先熄咗電話，唔好意思，你搵我咩事啊？
  - - 唔好意思，借個廁所嚟用先。
  - - 聽日你返唔返敎會？
  - - 你好，泛眾財務，請問有咩幫到你。
  - - 返歸未？
  - - 部冷氣好嘈啊，搵人整整佢
  - - 下週又要OT啦
  - - 先兩日我同個朋友食飯
  - - 都話咗沖廁要kam蓋咯
  - - 架巴士咁耐仲未到架
  - - 你又放屁啊？咁臭嘅？
  - - 點解你唔使返工？
  - - 聽日有無時間？
  - - 呢度有無印象來過？
  - - 食飯唔洗畀錢？
  - - 呢個係咪我地之前食過嗰間？
  - - 你地玩果隻叫咩game?
  - - 你朋友幾歲？
  - - 返屋企未？
  - - 又打八號風球啦！